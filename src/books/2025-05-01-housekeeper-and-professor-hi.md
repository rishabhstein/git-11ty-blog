---
title: "Book review: The Housekeeper and the Professor (Hi)"
published: false
tags: ["book-review", "hindi"]
author: "Yoko Ogawa"
status: "Finished"  # finished not published
cover: "/assets/images/book_covers/housekeer-and-professor.jpg"
---
<div class="blog-posts-book" >
    <img src="{{ cover }}" >
</div>

> यह review [English](/books/2025-05-01-housekeeper-and-professor/) भाषा में भी पढ़ सकते है।

कल्पना कीजिए कि आप मिलते हैं एक व्यक्ति से जिसकी याद्दाश्त सिर्फ़ 80 मिनट बनी रहती है और उसके बाद वह व्यक्ति सब भूल जाता है। अब इस स्थिति में आप जब भी उस व्यक्ति से मिलेंगे तो उसके लिए आप सदैव पहली बार ही मिल रहे होंगे। ये आश्चर्यचकित करने वाली बात है जो कल्पना में भी अजीब ही लगती है। इस कल्पना पर गजनी और मेमेंटो जैसी फ़िल्में भी बनी हैं। आज की कहानी भी कुछ ऐसी ही है जो जापान की प्रसिद्ध लेखिका Yoko Ogawa द्वारा लिखी गई है। जो बात इसे दूसरी कहानियो से अलग बनाती है, वह यह है कि यह कहानी एक पात्र द्वारा इस तरह से सुनाई गई है जैसे वही पात्र इस पुस्तक को लिख रहा हो।

कहानी की शुरुआत होती है जब एक क्लीनिंग कंपनी अपनी एक महिला कर्मचारी को मेड के तौर पर एक गणित के प्रोफेसर की देखभाल करने के लिए भेजती है। ये प्रोफेसर ही हैं जिनकी याद्दाश्त सिर्फ़ 80 मिनट की है। परंतु इस गणितज्ञ ने अपनी सीमित याद्दाश्त की समस्या का एक नया ही हल ढूंढ रखा है: वे ज़रूरी बातों को सीमित शब्दों, अंकों या आकृतियों में छोटी पर्चियों पर लिखकर अपने कोट पर चिपका देते हैं। ये पर्चियाँ उन्हें याद दिलाती हैं कि क्या घटित हो चुका है।

पहली बार जब मेड प्रोफेसर से मिलने जाती है तो प्रोफेसर न तो उसका अभिवादन करते हैं और न ही नाम पूछते हैं। पूछते हैं तो उसके जूते का माप और उसकी जन्मतिथि। अब यह बात जितनी अजीब एक पाठक को लगती है, उतनी ही मेड को भी लगती है, पर वह अपने पुराने अनुभवों के आधार पर—जो इससे भी अजीबो-ग़रीब हैं—इस घटना को सामान्य ही देखती है। धीरे-धीरे मेड को प्रोफेसर के गणित और बीजगणित के प्रति प्रेम समझ आने लगता है और उसकी नज़रों में प्रोफेसर की इज़्ज़त बढ़ती जाती है। वह गणित की गहराइयों को समझने के साथ-साथ संख्या-सिद्धांत (number theory) की सुंदरता को भी देखने लग जाती है। इसी के साथ-साथ कहानी में प्रोफेसर और मेड के बेटे—जो सिर्फ़ 8-10 साल का ही है—के बीच भी मित्रता बढ़ती है और प्रोफेसर का सामाजिक अकेलापन और व्यक्तिगत सुंदरता भी उजागर होती है। लेकिन जीवन करवट लेता है और यह संबंध व्यावसायिक सीमा के कारण ख़त्म हो ही जाते हैं। कहानी का अंत, कई उतार-चढ़ावों के बावजूद, सुंदर और भावुक होता है जो पाठक को गणित और भावनाओं के बीच विचारों में फंसा छोड़ जाता है।

यह कहानी लेखक ने बहुत सुंदरता और सरलता के साथ लिखी है। मुझे पढ़ते-पढ़ते कई बार ऐसा लगा जैसे मैं वास्तव में memoirs ही पढ़ रहा हूँ। गणित जैसे जटिल विषय को भावनाओं में पिरोना कोई आसान काम नहीं है, जो लेखक ने बहुत अच्छे से किया है। यह पुस्तक कहीं पर भी गणित को जानने वालों और गणित से अनभिज्ञ लोगों में भेद नहीं करती और मेरे अनुसार दोनों ही समुह के लोग लिए रोचक है।

जापानी कहानियों का प्रवाह सामान्यतः धीमा ही होता है, जो शायद आज के 'stimulation-seeking' लोगों के लिए बोरिंग हो सकता है। यह कहानी भी धीरे-धीरे ही बढ़ती है और कई बार बोरियत ला देती है। गणित का उपयोग भी यहाँ सिर्फ़ संख्या-सिद्धांत (number theory) तक ही सीमित रखा गया है, जो आम लोगों के लिए अनुकूल तो है, परंतु यह कुछ अनोखा नहीं है। कई प्रचलित फ़िल्में और पुस्तकें इसी तरह गणित को संख्या-सिद्धांत तक ही समझा पाती हैं। अंततः ये एक छोटी पुस्तक है तो एक यात्रा के दौरान पूरी पढ़ी जा सकती है। तो अगर आप कुछ नया पढ़ना चाहते है और गणित से डरते नहीं है तो यह कहानी आपके लिए है।

